Niyowiyaya ica ichtli ohtli pampa nicnequiyaya 
niaciti ​Aguacate tlen ​Cuauhtlah, ​Hidalgo, nelia zan 
tlahuel oncayaya tlalpotectli ipan nopa ohtli. 
eliyaya ce tiotlac huan nelia tlatotoniyaya, nopa 
tonatiuh huetztiyohuiyaya huan ayoc tlaixminayaya, nopa 
elhuicac campa huetziyaya tonatiuh yehyectzih neciyaya, 
neciyaya chichiltic, coztic huan lalaxtic. Nopa tlamixtentli 
tlen ipan elhuicac neciyaya yehyectzih monextiyaya pampa nopa 
tonatiuh quiixminayaya. Nah niyohuiyaya ipan miltitlah ipan ohtli 
tlen ​Cuahtlahpachohua, nopayo neciyaya ​Tempixquizco altepetl,
​Aquetzpalco, ​Tamoyon ​Segundo huan ​Cuauhtlah altepetl.
